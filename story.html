<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Maria Makiling</title>
    <link rel="stylesheet" href="css/story.css">
    <link rel="stylesheet" href="css/hero.css">
</head>
<body>
    <nav class="navbar">
        <a href="index.html">About</a>
        <a href="index.html">Actors</a>
        <a href="index.html">Gallery</a>
        <a href="story.html">Story</a>
        <a href="index.html">Contact</a>
      </nav>
    
      <h1 style="color:forestgreen; text-align:center; padding-top:20px; font-family: Georgia, 'Times New Roman', Times, serif;">Ang Akda ni Maria Makiling</h1>
      <div class="phooto">
        <img id="image2" src="https://images.saymedia-content.com/.image/t_share/MTk5NDUwNzIzNDI2MTgyNTU4/maria-makiling-and-the-mountain-goddesses-of-the-philippinespart-1.jpg">

      </div>
      <div class="story">
        
       
            <p>
                Sa lalawigan ng Laguna, naniniwala ang mga tao na sa bundok ng Makiling ay 
                naninirahan ang isang magandanga diwatang nag ngangalang Mariang Makiling. 
                Ayon sa kwento  ng mga matatanda, ang Laguna ay pinamumunuan ng dalawang bathala, 
                sina Dayang Makiling at Gat Panahon. <br> <br>
                Ang mga bathalang ito raw ay mayroong magandang anak na dalaga na pinangalanan nilang Mariang Makiling. 
                Dahil sa kanyang angking kagandahan at kabaitan, si Maria ay siyang tanging lakas at ligaya ng kanyang mga 
                magulang. Nang pumanaw ang kanyang mga magulang, kay Mariang Makiling naiwan ang pamumuno ng nasabing lalawigan.       
                <br> <br>
            </p>
            
        
        <p>
            Kaiba sa mga naunang mga bathala, si Mariang Makiling ay nagpapakita sa kanyang mga nasasakupan. 
            Tuwing umaga ng tiyangge, bumababa siya sa bundok Makiling at nakikihalu-bilo sa mga taumbayan. 
            Kasama ng dalawang katulong na mga katutubo, namimili sila ng mga kagamitan at ang ipinamamalit ay mga gintong piraso ng luya.
    Totoong napakabuti niya sa mga mamamayan doon. Ang bundok na kanyang tinatahanan, na sagana sa mga gulay at bungang-kahoy ay 
    bukas para sa ibig mamitas doon. Pati na ang mga ibon at hayup sa gubat ay siyang paraiso ng mga mangangaso.
    Handa rin siyang tumulong sa mga nangangailangan. Tulad ng kanyang ina, namumudmod siya ng mga ginintuang luya sa bakuran ng mg taong nasa gipit na kalagayan.<br> <br>

            
Sa mga ikakasal, nagpapahiram siya o nagbibigay ng mga bagay na hindi nila makayang bilhin, tulad ng mga malasutlang damit pangkasal o mga kasangkapan para sa kasalan. Anupat napakabait ni Mariang Makiling sa kanyang mga nasasakupan.
Subalit dumating ang panahong ang mga tao ay waring nalimot na ang mga kabutihang ipinagkaloob sa kanila ni Mariang Makiling. Karamihan sa kanilay di man lamang marunong tumanaw ng utang na loob. Walang patumangga nilang inabuso ang kagubatan ng bundok Makiling sa pagkakaingin at sa pagpatay nang walang habas sa mga ibon at hayup na naninirahan doon.<br> <br>



Dahil dito, nagalit si Mariang Makiling at pinagbawalan na ang taong mangaso o mamitas ng mga gulay at prutas sa naturang bundok.
Sa anumang pagkakamali o pagsuway sa kanyang mga utos, pinadidilim niya ang kalangitan kaalinsabay ng dumaragundong na kulog at matatalim na kidlat at nagaalimpuyong bagyo.
At higit sa lahat, hindi na siya bumaba ng bundok Makiling para makisalamuha sa mga mamamayan doon. <br> <br>

Sa ngayon, ang tanging matatamis na alaala na lamang ng panahong si Mariang Makiling ay nagpapakita sa tao ang naiwan sa mga taumbayan ng Laguna.

Subalit may ilan pa rin ang nagsasabing, kapag kabilugan ng buwan, makikita raw ang isang napakagandang babaing may mahabat maitim na buhok at matamis na umaawit sa madawag na kagubatan ng bundok Makiling.
<br>Akda and kwento ni : Jose P. Santos

        </p>
      </div>
</body>
</html>